Random Access Memories – czwarty i ostatni album studyjny francuskiego zespołu Daft Punk, wydany 21 maja 2013 roku po raz pierwszy przez wytwórnię Columbia Records. Styl muzyczny w Random Access Memories całkowicie różni się od tego, z jakim Daft Punk zasłynął trzema poprzednimi albumami – muzycznie album w większym stopniu łączy w sobie gatunki funk i disco, aniżeli house. Daft Punk po raz pierwszy w swojej karierze zatrudnił profesjonalnych muzyków do sesji nagraniowych, a album stał się najwyżej ocenionym przez krytyków.

Album otrzymał 3 nagrody Grammy w kategoriach: Album roku, Best Dance/Electronic Album, Best Engineered Album, Non-Classical. Pierwszy singel "Get Lucky" z albumu zdobył również nagrody Grammy w kategoriach Nagranie roku oraz Best Pop Duo/Group Performance. W Polsce album zdobył certyfikat podwójnej platyny[1].